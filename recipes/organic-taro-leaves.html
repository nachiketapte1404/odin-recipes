<!DOCTYPE html>
<html>
    <head>
        <meta charset="UTF-8">
        <title>
            Organic Taro Leaves aka अळू भाजी
        </title>
    </head>
    <body>
        <h2>
            Organic Taro Leaves aka अळू भाजी
        </h2>
        <img src="https://i.ytimg.com/vi/K6_rxXK-z2M/maxresdefault.jpg" alt="Organic Taro Leaves aka अळू भाजी Image" height="500px" width="700 px">
        <p>
            पावसाळा सुरू झाला की विविध प्रकारच्या रान भाज्या दिसू लागतात. त्यातील काही भाज्या अनेकांना खूप आवडतात.<br/>
            त्यापैकी एक म्हणजे अळूची भाजी. खास करून श्रावण महिन्यात घरातील सत्यनारायण असो वा मंगळागौरी असो अळूची पातळ भाजी अगदी हमखास असतेच.<br/>
        </p>
        <h3><strong>Ingredients</strong></h3>
        <ul>
            <li>1 भाजीच्या अळूची जुडी</li>
            <li>1/4 कप चणा डाळ</li>
            <li>1/4 कप शेंगदाणे</li>
            <li>1/2 कप ओला नारळ</li>
            <li>2-3 हिरव्या मिरच्या</li>
            <li>1 चमचा जिरे</li>
            <li>1 चमचा तिखट</li>
            <li>1/2 चमचा हळद</li>
            <li>1 चमचा गोडा मसाला</li>
            <li>लिंबा एवढी चिंच</li>
            <li>गुळ</li>
            <li>मीठ चवीनुसार</li>
            <li>कोथिंबीर</li>
            <li>तेल</li>
            <li>हिंग</li>
            <li>डाळीच पीठ</li>
        </ul>
        <h3><strong>Steps</strong></h3>
        <ol>
            <li>अळूची पाने धुऊन बारीक चिरून घ्यावी </li>
            <li>चणा डाळ आणि शेंगदाणे रात्री पाण्यात भिजवून ठेवावेत </li>
            <li>ते कुकरमधून उकडून घ्यावे. (उकडताना त्यात थोडे मीठ घालावे)</li>
            <li>भांड्यामध्ये तेल घेऊन त्यात जिरे हिंग याची फोडणी करावी मग त्याच्यात चिरलेले अळू घालावे.
            <li>थोडावेळ परतून घेऊन झाकण ठेवून ते नरम होऊ द्यावे.</li>
            <li>मग त्याच्यात थोडेसे पाणी घालून परत पाच सात मिनिट शिजू द्यावे त्यानंतर रवीने घुसळून एकजीव करुन घ्यावे.</li>
            <li>ओला नारळ,मिरची आणि थोडेसे जिरे एकत्र करून त्याचे बारीक वाटण मिक्सर मधून करून घ्यावे.</li>
            <li>हे वाटणआता शिजलेल्या अळूमध्ये घालून त्यामध्ये हळद,तिखट,गोडा मसाला,चवीनुसार मीठ घालावे </li>
            <li>भाजीला आता चांगली उकळी येऊ द्यावी त्यानंतर त्यात उकडलेले चणा डाळ आणि शेंगदाणे घालावेत
            <li>भाजीमध्ये चिंचेचा कोळ आणि गूळ घालून व्यवस्थित उकळू द्यावी.</li>
            <li>जर भाजीचे पाणी बाजूला सुटत असेल तर त्याला थोडे चणा पीठ पाण्यात मिसळून लावावे आणि भाजी चांगली उकळू द्यावी याने भाजीला दाटपणा येतो सर्वात शेवटी बारीक चिरलेली कोथिंबीर पेरावी.</li>
        </ol>
    </body>
</html>